Agamasastra
3) Advaitaprakarana

containing:
1) Mandukyopanisatkarika by Gaudapada 
   (also known as Gaudapadakarika, Mandukyakarika or Agamasastra)
2) Agamasastrabhasya (commentary ascribed to Samkara)

NOTE: The term "Agamasastra" is applied to the entire compilation.


Input by members of the Sansknet project
(formerly: www.sansknet.org)


This GRETIL version has been converted from a custom Devanagari encoding.
Therefore, word boundaries are usually not marked by blanks.
These and other irregularities cannot be standardized at present.

In addition, the Sansknet version came in a kind of semi-pausa format, 
with Sandhi rules applied only in part. 
In this GRETIL version Sandhi rules are applied throughout, 
although some cases may have escaped the conversion routine.

The text of Gaudapada's Karikas has been checked against the ed. by A.V. Kathavate,
Poona 1890 (Anandasrama Sanskrit Series, 10).
The text of the commentary is not proofread!


REFERENCE SYSTEM (added):
MandUpK_ = Gauóapàda's Màõóåkyopaniùatkàrikà
MandUpKC_ = âgama÷àstrabhàùya (i.e., øaükara's comm. on MandUpK)

#<...># = BOLD



___________________________________________________________________

THIS TEXT FILE IS FOR REFERENCE PURPOSES ONLY!   
COPYRIGHT AND TERMS OF USAGE AS FOR SOURCE FILE. 
                                       
Text converted to Classical Sanskrit Extended (CSX) encoding:
                                       
description             character  =ASCII   
                                       
long a                  à             224   
long A                  â             226   
long i                  ã             227   
long I                  ä             228   
long u                  å             229   
long U                  æ             230   
vocalic r               ç             231   
vocalic R               è             232   
long vocalic r          é             233   
vocalic l               ë             235   
long vocalic l          í             237   
velar n                 ï             239   
velar N                 ð             240   
palatal n               ¤             164   
palatal N               ¥             165   
retroflex t             ñ             241   
retroflex T             ò             242   
retroflex d             ó             243   
retroflex D             ô             244   
retroflex n             õ             245   
retroflex N             ö             246   
palatal s               ÷             247   
palatal S               ø             248   
retroflex s             ù             249   
retroflex S             ú             250   
anusvara                ü             252   
capital anusvara        ý             253   
visarga                 þ             254   

long e                  ¹             185   
long o                  º             186   
l underbar              ×             215   
r underbar              Ÿ             159   
n underbar              ­             173   
k underbar              É             201   
t underbar              Â             194   
                                       
Other characters of the CSX encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of CSX and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________





#<advaitaprakaraõaü>#



_______________________________________________________________________


START MandUpK 3.1

oükàranirõaya uktaþ prapa¤copa÷amaþ ÷ivodvaita àtmeti pratij¤àmàtreõa /
j¤àte dvaitaü na vidyata iti ca /
tatra dvaitàbhàvastu vaitathyaprakaraõena svapnamàyàgandharvanagaràdidçùñàntairdç÷yatvàdyantavattvàdihetubhistarkeõa ca pratipàdità /
advaitaü kimàgamamàtreõa pratipattavyamàhosvittarkeõàpãtyata àha- ÷akyate tarkeõàpi j¤àtum;  tatkathamityadvaitaprakaraõamàrabhyata upàsyopàsànàdibhedajàtaü sarvaü vitathaü kevala÷càtmàdvayaþ paramàrtha iti sthitamatãte prakaraõe; yataþ-


#<upàsanà÷rito dharmo jàte brahmaõi vartate /
pràgutpatter ajaü sarvaü tenàsau kçpaõaþ smçtaþ // MandUpK_3.1 //>#


__________

MandUpKC_3.1
upàsanà÷rita upàsanàmàtmano mokùasàdhanatvena gata upàsako 'haü mamopàsyaü brahma /
tadupàsanaü kçtvà jàte brahmaõãdànãü vartamàno 'jaü brahma ÷arãrapàtàdårdhvaü pratapatsye pràgutpatte÷càjamidaü sarvamahaü ca /
yadàtmako 'haü pràgutpatteridànãü jàto jàte brahmaõi ca vartamàna upàsanayà punastadeva pratipatsya ityevamupàsanà÷rito dharmaþ sàdhako yenaivaü kùudrabrahmavittenàsau kàraõena kçpaõo dãno 'lpakaþ smçto nityàjabrahmadar÷ibhirityabhipràyaþ /
"yadvàcànabhyuditaü yena vàgabhyudyate /
tadeva brahma tvaü viddhi nedaü yadidamupàsate"(ke.u.1 / 4) ityàdi÷rutestalavakàraõàm //1//


_______________________________________________________________________


START MandUpK 3.2

sabàhyàbhyantaramajamàtmànaü pratipattuma÷aknuvannavidyayà dãnamàtmànaü manyamàno jàto 'haü jàte brahmaõi varte tadupàsanà÷ritaþ sanbrahma pratipatsya ityevaü pratipannaþ kçpaõo bhavati yasmàt-


#<ato vakùyàmy akàrpaõyam ajàti samatàü gatam /
yathà na jàyate ki¤cij jàyamànaü samantataþ // MandUpK_3.2 //>#


__________

MandUpKC_3.2
ato vakùyàmyakàrpaõyakçpaõabhàvamajaü brahma /
taddhi kàrpaõyàspadam"yatrànyo 'nyatpa÷yatyanyacchçõotyanyadvijànàti tadalpaü martyamasat"(chà.u.7 / 24 / 1) ityàdi÷rutibhyaþ /
tadviparãtaü sabàhyàbhyantaramajakàrpaõyaü bhåmàkhyaü brahma /
yatpràpyàvidyàkçtasarvakàrpaõyanivçttistatkàrpaõyaü vakùyàmãtyarthaþ /

tadajàti, avidyamànà jàtirasya samatàü gataü sarvasàmyaü gatam /
kasmàt? avayavavaiùamyàbhàvàt /
yaddhi sàvayavaü vastu tadavayavavaiùamyaü gacchajjàyata ityucyate /
idaü tu niravayavatvàtsamatàü gatamiti na kai÷cidavayavaiþ sphuñatyatojàtyakàrpaõyam /
samantataþ samantàdyathà na jàyate ki¤cidalpamapi na sphuñati rajjusarpavadavidyàkçtadçùñyà jàyamànaü yena prakàreõa na jàyate sarvato 'jameva brahma bhavati tathà taü prakàraü ÷çõvityarthaþ //2//


_______________________________________________________________________


START MandUpK 3.3

ajàti brahmakàrpaõyaü vakùyàmãti pratij¤àtam /
tatsiddhyarthaü hetuü dçùñàntaü ca vakùyàmãtyàha-

#<àtmà hy àkà÷avajjãvair ghañàkà÷air ivoditaþ /
ghañàdivac ca saüghàtair jàtàv etan nidar÷anam // MandUpK_3.3 //>#


__________

MandUpKC_3.3
àtmà paro hi yasmàdàkà÷avatsåkùmo niravayavaþ sarvagata àkà÷avadukto jãvaiþ kùetraj¤airghañàkà÷airiva ghañàkà÷atulya udita uktaþ sa evàkà÷asamaþ para àtmà /

atha và ghañàkà÷airyathàkà÷a udita utpannastathà paro jãvàtmabhirutpannaþ /
jãvàtmanàü parasmàdàtmana utpattiryà ÷råyate vedànteùu sà mahàkà÷àdghañàkà÷otpattisamà na paramàrtha ityabhipràyaþ /

tasmàdevàkà÷àdghañàdayaþ saüghàtà yathetpadyanta evamàkà÷asthànãyàtparamàtmanaþ pçthivyàdibhåtasaüghàtà àdhyàtmikà÷ca kàryakaraõalakùaõà rajjusarpavadvikalpità jàyante /
ata ucyate ghañàdivacca saüghàtairudita iti /
yadà mandabuddhipratipàdayiùayà ÷rutyàtmano jàtirucyate jãvàdãnàü tadà jàtàvupagamyamànàyàmetannidar÷anaü dçùñànto yathoditàkà÷avadityàdiþ //3//


_______________________________________________________________________


START MandUpK 3.4

#<ghañàdiùu pralãneùu ghañàkà÷àdayo yathà /
àkà÷e saüpralãyante tadvaj jãvà ihàtmani // MandUpK_3.4 //>#


__________

MandUpKC_3.4
yathà ghañàdyutpattyà ghañàkà÷àdyutpattiþ; yathà và ghañàdipralaye ghañàkà÷àdipralayastadvaddehàdisaüghàtotpattyà jãvotpattistatpralaye ca jãvànàmihàtmani pralayo na svata ityarthaþ //4//


_______________________________________________________________________


START MandUpK 3.5

sarvadeheùvàtmaikatva ekasmi¤jananamaraõasukhàdimatyàtmani sarvàtmanàü tatsambandhaþ kriyàphalasàïkaryaü ca syàditi ya àhurdvaitinastànpratãdamucyate-

#<yathaikasmin ghàñàkà÷e rajodhåmàdibhir yute /
na sarve saüprayujyante tadvaj jãvàþ sukhàdibhiþ // MandUpK_3.5 //>#


__________

MandUpKC_3.5
yathaikasminghañàkà÷e rajodhåmàdibhiryute saüyukte na sarve ghañàkà÷àdayastadrajodhåmàdibhiþ saüyujyante tadvajjãvàþ sukhàdibhiþ /
nanveka evàtmà?
bàóham; nanu na ÷rutaü tvayàkà÷avatsarvasaüghàteùveka evàtmeti?
yadyeka evàtmà tarhi sarvatra sukhã duþkhã ca syàt?
na cedaü sàkhyacodyaü sambhavati /
na hi sàükhya àtmanaþ sukhaduþkhàdimattvamicchati buddhisamavàyàbhyupagamàtsukhaduþkhàdãnàm /
na copalabdhisvaråpasyàtmano bhedakalpanàyàü pramàõamasti /
bhedàbhàve pradhànasya  pàràrthyànupapattiriti cet; na pradhànakçtasyàrthasyàtmanyasamavàyàt /
yadi hi pradhàkçto bandho mokùo vàrthaþ puruùeùu bhedena samavaiti tataþ pradhànasya pàràrthyamàtmaikatve nopapadyata iti yuktà puruùabhedakalpanà /
na ca sàkhyairbandho mokùo  vàrthaþ puruùasamaveto 'bhyupagamyate /
nirvi÷eùà÷ca cetanamàtrà àtmàno 'bhyupagamyante /
ataþ puruùasattàmàtraprayuktameva pradhànasya pàràrthyaü  siddhaü na tu puruùabhedaprayuktamiti /
ataþ puruùabhedakalpanàyàü na pradhànasya pàràrthyaü hetuþ /

na cànyatpuruùabhedakalpanàyàü pramàõamasti sàkhyànàm /
parasattàmàtrameva caitannimittãkçtya svayaü badhyate mucyate ca pradhànam /
para÷copalabdhimàtrasattàsvaråpeõa pradhànapravçttau heturnakenacidvi÷eùeõeti kevalamåóhatayaiva puruùabhedakalpanà vedàrthaparityàga÷ca /

ye tvàhurvai÷eùikàdaya icchàdaya àtmasamavàyina iti, tadapyasat /
smçtihetånàü saüskàràõàmaprade÷avatyàtmanyasamavàyàt /
àtmamanaþ saüyogàcca smçtyutpatteþ smçtiniyamànupapatti /
yugapadvà sarvasmçtyutpattiprasaïgaþ /

na ca bhinnajàtãyànàü spar÷àdihãnànàmàtmanàü mana àdibhiþ saübandho yuktaþ /
na ca dravyàdråpàdayo guõàþ karmasàmànyavi÷eùasamavàyà và bhinnàþ santi pareùàm /
yadi hyatyantabhinnà eva dravyàtsyuricchàdaya÷càtmanastathà ca sati dravyeõa teùàü sambandànupapattiþ /

ayutasiddhànàü samavàyalakùaõaþ sambandho na virudhyata iti  cet, na /
icchàdibhyo 'nityebhya àtmano nityasya pårvasiddhatvànnàyutasiddhatvopapattiþ /
àtmanàyutasiddhatve cecchàdãnàmàtmagatamahatvavannityatvaprasaïgaþ /
sa càniùñaþ /
àtmano 'nirmokùaprasaïgàt /

samavàyasya ca dravyàdanyatve sati dravyeõa sambandhàntaraü vàcyaü yathà  dravyaguõayoþ /
samavàyo nityasambandha eveti na vàcyamiti cettathà ca samavàyasambandhavatàü nityasambandhaprasaïgàtpçthaktvànupapatti /
atyantapçthaktve  ca dravyàdãnàü spar÷avadaspar÷adravyayoriva ùaùñyarthànupapattiþ /

icchàdyupajanàpàyavadguõatve càtmano 'nityatvaprasaïgaþ /
dehaphalàdivatsàvayavatvaü vikriyàvatvaü ca dehàdivadeveti doùàvaparihàryau /
yathà tvàkà÷asyàvidyàdhyàropitarajodhåmamalavatvàdidoùavatvaü tathàtmano 'vidyàdhyàropitabuddhyàdyupàdhikçtasukhaduþkhàdidoùavatve bandhamokùàdayo vyavahàrikà na virudhyante /
sarvavàdibhiravidyàkçtavyavahàràbhyupagamàtparamàrthànabhyupagamàcca /
tasmàdàtmabhedaparikalpanà vçthaiva tàrkikaiþ kriyata  iti //5//


_______________________________________________________________________


START MandUpK 3.6

kathaü punaràtmabhedanimitta iva vyavahàra ekasminnàtmanyavidyàkçta upapadyata iti, ucyate-


#<råpakàryasamàkhyà÷ ca bhidyante tatra tatra vai /
àkà÷asya na bhedo 'sti tadvaj jãveùu nirõayaþ // MandUpK_3.6 //>#


__________

MandUpKC_3.6
yathehàkà÷a ekasminghañakarakàpavarakàdyàkà÷ànàmalpatvamahatvàdiråpàõi bhidyante tathà kàryamudakàharaõadhàraõa÷ayanàdisamàkhyà÷ca ghañàkà÷akarakàkà÷a ityàdyàstatkçtà÷ca bhinnà dç÷yante /
tatra tatra vai vyavahàraviùaya ityarthaþ /
sarvo 'yamàkà÷o råpàdibhedakçto vyavahàro na paramàrtha eva /
paramàrthatastvàkà÷asya na bhedosti /
na càkà÷abhedanimitto vyavahàro 'styantareõa paropàdhikçtaü dvàram /
yathaitattadveddahopàdhibhedakçteùu jãveùu ghañàkà÷asthànãyeùvàtmasu  niråpaõàtkçto buddhimadbhirnirõayo ni÷caya ityarthaþ //6//


_______________________________________________________________________

START MandUpK 3.7

nanu tatra paramàrthakçta eva ghañàkà÷àdiùu råpakàryàdibhedavyavahàra iti? naitadasti, yasmàt


#<nàkà÷asya ghañàkà÷o vikàràvayavau yathà /
naivàtmanaþ sadà jãvo vikàràvayavau tathà // MandUpK_3.7 //>#


__________

MandUpKC_3.7
paramàrthàkà÷asya ghañàkà÷o na vikàraþ; yathà suvarõasya  rucakàdiryathà vàpàü phenabudbudahimàdiþ; nàpyavayavo yathà vçkùasya ÷àkhàdiþ /
na tathà0kà÷asya ghañàkà÷o vikàràvayavau yathà tathà naivàtmanaþ parasya paramàrthasato mahàkà÷asthànãyasya ghañàkà÷asthànãyo jãvaþ sadà sarvadà yathoktadçùñàntavanna vikàro nàpyavayavaþ /
ata àtmabhedakçto vyavahàro mçùaivetyarthaþ //7//


_______________________________________________________________________


START MandUpK 3.8

yasmàdyathà ghañàkà÷àdibhedabuddhinibandhano råpakàryàdibhedavyavahàrastathà dehobàdhijãvabhedakçto janmamaraõàdivyavahàraþ /
tasmàttatkçtameva kle÷akarmaphalamalavatvamàtmano na paramàrthata ityetamarthaü dçùñàntena pratipipàdayiùannàha-


#<yathà bhavati bàlànàü gaganaü malinaü malaiþ /
tathà bhavaty abuddhànàm àtmàpi malino malaiþ // MandUpK_3.8 //>#


__________

MandUpKC_3.8
yathà bhavati loke bàlànàmavivekinàü gaganamàkà÷aü ghanarajodhåmàdimalàrmalinaü malavanna gaganaü malavadyàthàtmyavivekinàm, tathà bhavatyàtmà paro 'pi yo vij¤àtà pratyakkle÷akarmaphalamalairmalino 'buddhànàü pratyagàtmavivakerahitànàü nàtmavivekavatàm /
nahyåùarade÷astçóvatpràõyadhyàropitodakaphenataraïgàdimàüstathà nàtmàbudhàropitakle÷àdimalairmalino bhavatãtyarthaþ //8//


_______________________________________________________________________


START MandUpK 3.9

punarapyuktamevàrthaü prapa¤cayati-


#<maraõe saübhave caiva gatyàgamanayor api /
sthitau sarva÷arãreùu àkà÷enàvilakùaõaþ // MandUpK_3.9 //>#


__________

MandUpKC_3.9
ghañàkà÷ajanmanà÷agamanàgamanasthitivatsarva÷arãreùvàtmano janmamaraõàdiràkà÷enàvilakùaõaþ pratyetavya ityarthaþ //9//


_______________________________________________________________________


START MandUpK 3.10

#<saüghàtàþ svapnavat sarve àtmamàyàvisarjitàþ /
àdhikye sarvasàmye và nopapattir hi vidyate // MandUpK_3.10 //>#


__________

MandUpKC_3.10
ghañàdisthànãyàstu dehàdisaüghàtàþ svapnadç÷yadehàdivanmàyàvikçtadehàdivaccàtmamàyàvisarjitàþ;  àtmano màyàvidyà tayà pratyupasthàpità na paramàrthataþ santãtyarthaþ /
yadyàdhikyamadhikabhàvastirgdehàdyapekùayà devàdikàryakaraõasaüghàtànàü yadi và sarveùàü samataiva naiùàmupapattiþ sambhavaþ sadbhàpratipàdako heturvidyate nàsti, hi yasmàttasmàdavidyàkçtà eva na paramàrthataþ santãtyarthaþ //10//


_______________________________________________________________________


START MandUpK 3.11
utpattyàdivarjitasyàdvayasyàtmatatvasya ÷rutipramàõakatvapradar÷anàrthaü vàkyànyupanyasyante-


#<rasàdayo hi ye ko÷à vyàkhyàtàs taittirãyake /
teùàm àtmà paro jãvaþ khaü yathà saüprakà÷itaþ // MandUpK_3.11 //>#


__________

MandUpKC_3.11
rasàdayo 'nnarasamayaþ pràõamaya ityevamàdayaþ ko÷à iva ko÷à asyàderivottarottarasyàpekùayà bahirbhàvàtpårvapårvasya vyàkhyàtà vispaùñamàkhyàtàstaittirãyake taittirãyaka÷àkhopaniùadvallyàü teùàü ko÷ànàmàtmà yenàtmanà pa¤càpi ko÷à àtmavanto 'ntaratamena, sa hi sarveùàü jãvananimittatvàjjãvaþ /
ko 'sàvityàha-para evàtmà yaþ pårvam"satyaü j¤ànamanantaü brahma"(tai.u.2 / 1) iti prakçtaþ /
yasmàdàtmanaþ spapnamàyàdivadàkà÷àdikrameõa rasàdayaþ ko÷alakùaõàþ saüghàtà àtmamàyàvisarjità ityuktam /
sa àtmàsmàbhiryathà khaü tatheti saüprakà÷itaþ"àtmà hyàkà÷avat"(advaita.3) ityàdi÷laukaiþ /
na tàrkikaparikalpitàtmavatpuruùabuddhipramàõagamya ityabhipràyaþ //11//


_______________________________________________________________________


START MandUpK 3.12

#<dvayor dvayor madhuj¤àne paraü brahma prakà÷itam /
pçthivyàmudare caiva yathàkà÷aþ prakà÷itaþ // MandUpK_3.12 //>#


__________

MandUpKC_3.12
kiü càdhidaivamadhyàtmaü ca tejomayo 'mçtamayaþ puruùaþ pçthivyàdyantargato yo vij¤àtà para evàtmà brahma sarvamiti dvayordvayoràdvaitakùayàtparaü brahma prakà÷itam /
kvetyàha- brahmavidyàkhyaü madhvamçtamamçtatvaü modanahetutvàdvij¤àyate yasminniti madhuj¤ànaü madhubràhmaõaü tasminnityarthaþ /
kimivetyàha-pçthivyàmudare caiva yathaika àkà÷o 'numànena prakà÷ito loke tadvadityarthaþ //12//


_______________________________________________________________________


START MandUpK 3.13
#<jãvàtmanor ananyatvam abhedena pra÷asyate /
nànàtvaü nindyate yac ca tad evaü hi sama¤jasam // MandUpK_3.13 //>#


__________

MandUpKC_3.13
yadyuktitaþ ÷rutita÷ca nirdhàritaü jãvasya parasya càtmano jãvàtmanoranyatvamabhedena pra÷asyate ståyate÷àstreõa vyàsàdibhi÷ca /
yacca sarvapràõisàdhàraõaü svàbàvikaü ÷àstrabahiùkçtaiþ kutàrkikairviracitaü nànàtvadar÷anaü nindyate"na tu taddvãtãyamasti"(bç.u.4 / 3 / 23) "dvitãyàdvai bhayaü bhavati"(bç.u.1 / 4 / 2) "udaramantaraü kurute, ata tasya bhayaü bhavati"(tai.u.2 / 7 / 1) "idaü  sarvaü yadayamàtmà"(bç.u.2 / 4 / 6, 4 / 5 / 7) "mçtyoþ sa mçtyumàpnoti ya iha nàneva pa÷yati"(ka.u.2 / 1 / 10) ityàdivàkyai÷cànyai÷ca brahmavidbhiþ /
yaccaitattadevaü hi sama¤jasamçjvavabodhaü nyàyyamityarthaþ /
yàstu tàrkikaparikalpitàþ kudçùñayastà ançjvyo  niråpyamàõà na ghañanàü prà¤cantãtyabhipràyaþ //13//


_______________________________________________________________________


START MandUpK 3.14

#<jãvàtmanoþ pçthaktvaü yat pràgutpatteþ prakãrtitam /
bhaviùyadvçtyà gauõaü tan mukhyatvaü hi na yujyate // MandUpK_3.14 //>#


__________

MandUpKC_3.14
nanu ÷rutyàpi jãvaparamàtmanoþ pçthaktvaü yatpràgutpatterutpatyarthopaniùadvàkyebhyaþ pårvaü prakãrtitaü karmakàõóe 'neka÷aþ kàmabhedata idaïkàmo 'daþkàma iti;  para÷ca"sa dàdhàra pçthivãü dyàm"(ç.saü.10 / 12 / 1) ityàdimantravarõaiþ; tatra kathaü karmaj¤ànakàõóavàkyavirodhe j¤ànakàõóavàkyàrthasyaivaikatvasya sàma¤jasyamavadhàryata iti?

atrocyate-"yato ve9màni bhåtàni jàyante"(tai.u.3 / 1) "yathàgneþ kùudrà visphuliïgàþ"(bç.u.2 / 1 / 10) "tasmàdvai9tasmàdàtmana àkà÷aþ saübhåtaþ"(tai.u.2 / 1 / 2) "tadaikùata"(chà.u.6 / 2 / 3) "tattejosçjata"(chà.u.6 / 2 / 3) ityàdyutpattyarthopaniùadvàkyebhyaþ pràkpçthaktvaü karmakàõóe prakãrtitiü yattanna paramàrtham /
kiü tarhi? gauõaü mahàkà÷aghañàkà÷àdibhedavat /
yathaudanaü pacatãti bhaviùyadvçttyà yadvat /
na hi bhedavàkyànàü kadàcidapi mukhyabhedàrthatvamupapadyate /
svàbhàvikàvidyàvatpràõibhedadçùñyanuvàditvàdàtmabhedavàkyànàm /

iva copàniùatsåtpattipralayàdivàkyairjãvaparamàtmanorekatvameva pratipipàdayiùitam"tattvamasi" (chà.u.6 / 8 -16)"anyo 'sàvanyo 'hamasmãti na sa veda"(bç.u.1 / 4 / 10) ityàdibhiþ /
ata upaniùatsv ekatvaü ÷rutyà pratipàdayiùitaü bhaviùyatãti bhàvinãmekavçttimà÷ritya loke bhedadçùñyanuvàdo gauõa evetyabhipràyaþ /

atha và"tadaikùata" (chà.u.6 / 2 / 3) "tattojo 'sçjata"(chà.u.6 / 2 / 3) ityàdyutpatteþ pràk"ekamevàdvitãyam"(chà.u.6 / 2 / 2) ityekatvaü prakãrtitam /
tadeva ca"tatsatyaü sa àtmà tattvamasi"(chà.u.6 / 8 -16) ityekatvaü  bhaviùyatãti tàü bhaviùyadvçttipekùya yajjãvàtmanoþ pçthaktvaü yatra kvacidvàkye gamyamànaü tadgauõam, yathodanaü pacatãti tadvat //14//

_______________________________________________________________________


START MandUpK 3.15

nanu yadyutpatteþ pràgajaü sarvamekamevàdvitãyaü tathàpyutpatterårdhvaü jàtamidaü sarvaü jãvà÷ca bhinnà iti, maivam; anyàrthatvàdutpatti÷rutãnàm /
pårvamapi parihçtya evàyaü doùaþ svapnavadàtmamàyàvisarjitàþ saüghàtà ghañàkà÷otpattibhedàdivajjãvànàmutpattibhedàdiriti /
ita evotpattibhedàdi÷rutibhya àkçùye7ha punarutpatti÷rutãnàmaidaüparyapratipipàdayiùayopanyàsaþ-


#<mçllohavisphuliïgàdyaiþ sçùñir yà coditànyathà /
upàyaþ so 'vatàràya nàsti bhedaþ katha¤cana // MandUpK_3.15 //>#


__________

MandUpKC_3.15
mçllokavisphuliïgàdidçùñàntopanyàsaiþ sçùñiryà codità prakà÷itànyathànyathà ca sa sarvaþ sçùñiprakàro jãvaparamàtmaikatvabuddhyavatàrayopàyo 'smàkam /
yathà pràõasaüvàde vàgàdyàsurapàpmavedhàdyàkhyàyikà kalpità pràõavai÷iùñyabodhàvatàràya /
tadapyasiddhamiti cet /
na; ÷àkhàbhedeùvanyathànyathà ca pràõàdisaüvàda÷ravaõàt /
yadi hi saüvàdaþ paramàrtha evàbhådekaråpa eva saüvàdaþ sarva÷àkhàsva÷roùyata viruddhànekaprakàreõa nà÷roùyata /
÷råyate tu; tasmànna tàdarthyaü saüvàda÷rutãnàm /
tathotpattivàkyàni pratyetavyàni /
kalpasargabhedàtsaüvàda÷rutãnàmutpatti÷rutãnàü ca pratisargamanyathàtvamiti cet?
na; niùprayojanatvàdyathoktabuddhyavatàraprayojanavyatirekeõa /
na hyanyaprayojanavattvaü saüvàdotpatti÷rutãnàü ÷akyaü kalpayitum /
tathàtvapratipattaye dhyànàrthamiti cenna; kalahotpattipralayànàü pratipatteraniùñatvàt /
tasmàdutpattyàdi÷rutaya àtmaikatvabuddhyavatàràyaiva nànyàrthàþ kalpayituü yuktàþ /
ato nàstyutpattyàdikçto bhedaþ katha¤cana //15//


_______________________________________________________________________


START MandUpK 3.16

yadi para evàtmà nitya÷uddhabuddhamuktasvabhàva ekaþ paramàrthaþ san"ekamevàdvitãyam" (chà.u.6 / 2 / 2) ityàdi÷rutibhyo 'sadanyatkimartheyamupàsanopadiùñà"àtmà và9re draùñavyaþ"(bç.u.2 / 4 / 5) "ya àtmàpahatapàpmà"(chà.u.8 / 7 / 1,3) "sa kratuü kurvãta"(chà.u.3 / 14 / 1) "àtmetyevopàsãta"(bç.u.1 / 4 / 7) ityàdi÷rutibhyaþ, karmàõi càgnihotràdãni?
÷çõu tatra kàraõam-


#<à÷ramàstrividhà hãnamadhyamotkçùñadçùñayaþ /
upàsanopadiùñeyaü tadartham anukampayà // MandUpK_3.16 //>#


__________

MandUpKC_3.16
upàsanopadiùñeyaü tadarthaü mandamadhyamadçùñyà÷ramàdyarthaü karmàõi ca, na càtmaika evàdvitãya iti ni÷citottamadçùñyarthaü dayàlunà vedenànukampayà sanmàrgagàþ santaþ kathamimàmuttamàmekatvadçùñiü pràpnuyuriti /
"yanmanasà na manute yenàhurmano matam /
tadeva brhama tvaü viddhi nedaü yadidamupàsate"(ke.u.1 / 4) "tattvamasi"(chà.u.6 / 8 -16)"àtmaivedaü sarvam"(chà.u.7 / 25 / 3) ityàdi÷rutibhyaþ //16//


_______________________________________________________________________


START MandUpK 3.17

÷àstropapattibhyàmavadhàritatvàdadvayàtmadar÷anaü samyagdar÷anaü tadbàhyatvànmithyàdar÷anamanyat /
ita÷ca mithyàdarthanaü dvaitãnàü ràgadveùàdidoùàspadatvàt /
katham?


#<svasiddhàntavyavasthàsu dvaitino ni÷cità dçóham /
parasparaü virudhyante tairayaü na virudhyate // MandUpK_3.17 //>#


__________

MandUpKC_3.17
svasiddhàntavyavasthàsu svasiddhàntaracanàniyameùu kapilakaõàdabuddharhatàdidçùñyanusàriõo dvaitino ni÷citàþ /
evamevaiùa paramàrtho nànyatheti tatra tatrànuraktàþ pratipakùaü càtmanaþ pa÷yantastaü dviùanta ityevaü ràgadveùopetàþ svasiddhàntadar÷ananimittam eva parasparamanyonyaü virudhyante /

tairanyonyavirodhibhirasmadãyo 'yaü vaidikaþ sarvànanyatvàdàtmaikatvadar÷anapakùo na virudhyate yathà svahastapàdàdibhiþ /
evaü ràgadveùàdidoùànàspadàtmaikatvabuddhireva samyagdar÷anamityabhipràyaþ //17//

_______________________________________________________________________


START MandUpK 3.18

kena hetunà tairna virudhyata ityucyate-


#<advaitaü paramàrtho hi dvaitaü tadbheda ucyate /
teùàm ubhayathà dvaitaü tenàyaü na viruddhyate // MandUpK_3.18 //>#


__________

MandUpKC_3.18
advaitaü paramàrtho hi yasmàdadvaitaü nànàtvaü tasyàdvaitasya bhedastadbhedastasya kàryamityarthaþ /
"ekamevàdvitãyam"(chà.u.6 / 2 / 2) "tattejo 'sçjata"(chà.u.6 / 2 / 3) iti ÷ruteråpapatte÷ca svacittaspandanàbhàve samàdhau mårchàyàü suùuptau càbhàvàt /
atastadbheda ucyate dvaitam /

dvaitinàü tu teùàü paramàrthata÷càparamàrthata÷cobhayathàpi dvaitameva /
yadi ca teùàü bhràntànàü dvaitadçùñirasmàkamadvaitadçùñirabhràntànàm, tenàyaü hetunàsmatpakùe na virudhyate taiþ /
"indro màyàbhiþ ùururåpa ãyate" (bç.u.2 / 5 / 11) "na tu taddvitãyamasti"(bç.u.4 / 3 / 23) iti ÷ruteþ /

yathà mattagajàråóha unmattaü bhåmiùñhaü prati gajàråóhohaü gajaü vàhaya màü pratãti bruvàõamapi taü prati na vàhayatyavirodhabuddhyà tadvat /
tataþ paramàrthato brahmavidàtmaiva dvaitinàm /
tenàyaü hetunàsmatpakùo na viruddhyate taiþ //28//


_______________________________________________________________________


START MandUpK 3.19

dvaitamadvaitabheda ityukte dvaitamapyadvaitavatparamàrthasaditi syàt kasyacidà÷aïketyata àha-


#<màyayà bhidyate hy etan nànyathàjaü katha¤cana /
tattvato bhidyamàne hi martyatàm amçtaü vrajet // MandUpK_3.19 //>#


__________

MandUpKC_3.19
yatparamàrthasadadvaitaü màyayà bhidyate hyetacaimirikànekacandravadrajjuþ sarpadhàràdibhirbhedairiva na  paramàrthato niravayavatvàdàtmanaþ /
sàvayavaü hyavayavànyathàtvena bhidyate /
yathà mçd ghañàdibhedaiþ /
tasmànniravayavamajaü nànpathà katha¤cana kenacidapi prakàreõa na bhidyata ityabhipràyaþ /

tattvato bhidyamàne hyamçtamajamadvayaü svabhàvataþ sanmartyatàü vrajet; yathàgniþ ÷ãtatàm /
taccàniùñaü svabhàvavaiparãtyagamanam, sarvapramàõavirodhàt /
ajamavyayamàtmatattvaü màyayaiva bhidyate na paramàrthataþ /
tasmànna paramàrthasadadvaitam //19//


_______________________________________________________________________


START MandUpK 3.20


#<ajàtasyaiva bhàvasya jàtim icchanti vàdinaþ /
ajàto hy amçto bhàvo martyatàü katham eùyati // MandUpK_3.20 //>#


__________

MandUpKC_3.20

ye tu punaþ kecidupaniùadvyàkhyàtàro brahmavàdino vàvadåkà ajàtasyaivàtmatattvasya amçtasya svabhàvato jàtim utpattimicchanti paramàrthata eva teùàü jàtaü cettadeva martyatàmeùyatyava÷yam /
sa càjàto hyamçto bhàvaþ svabhàvataþ sannàtmà kathaü martyatàmeùyati? na katha¤cana martyatvaü svabhàvavaiparãtyameùyatãtyarthaþ //20//


_______________________________________________________________________


START MandUpK 3.21

yasmàt-


#<na bhavaty amçtaü martyaü na martyam amçtaü tathà /
prakçter anyathàbhàvo na katha¤cid bhaviùyati // MandUpK_3.21 //>#


__________

MandUpKC_3.21

na bhavatyamçtaü lokenàpi martyamamçtaü tathà /
tataþ prakçteþ svabhàvasyànyathàbhàvaþ svataþ pracyutirna katha¤cidbhaviùyati, agnerivauùõyasya //21//


_______________________________________________________________________


START MandUpK 3.22

#<svabhàvenàmçto yasya bhàvo gacchati martyatàm /
kçtakenàmçtas tasya kathaü sthàsyati ni÷calaþ // MandUpK_3.22 //>#


__________

MandUpKC_3.22

yasya punarvàdinaþ svabhàvenà7mçto bhàvo martyatàü gacchati paramàrthato jàyate tasya pràgutpatteþ sa bhàvaþ svabhàvato 'mçta iti pratij¤à mçùaiva /
kathaü tarhi kçtakenàmçtastasya bhàvaþ? kçtakenàmçtaþ sa kathaü sthàsyati ni÷calo 'mçtasvabhàvastathà na katha¤citsthàsyatyàtmajàtivàdinaþ sarvadàjaü nàma nàstyeva; sarvametanmartyam /
ato 'nirmokùaprasaïga ityabhipràyaþ //22//


_______________________________________________________________________


START MandUpK 3.23

nanvajàtivàdinaþ sçùñipratipàdikà ÷rutirna saügacchate pràmàõyam?
bàóhaü vidyate sçùñipratipàdikà ÷rutiþ; sà tvanyaparà /
upàyaþ sa avatàràyetyavocàma /
idànãmukte 'pi parihàre puna÷codyaparihàrau vivakùitàrthaü prati sçùñi÷rutyakùaràõàmànulomyavirodhà÷aïkàmàtraparihàràrthau-


#<bhåtato 'bhåtato vàpi sçjyamàne samà ÷rutiþ /
ni÷citaü yuktiyuktaü ca yat tad bhavati netarat // MandUpK_3.23 //>#


__________

MandUpKC_3.23
bhåtataþ paramàrthataþ sçjyamàne vastunyabhåtato màyayà và màyàvineva sçjyamàne vastuni samà tulyà sçùñi÷rutiþ /
nanu gauõamukhyayormukhye ÷abdàrthapratapattiryuktà /
na, anyathà sçùñeraprasiddhatvànniùprayojanatvàccetyavocàma /
avidyàsçùñaviùayaiva sarvà gauõã mukhyà ca sçùñirna paramàrthataþ"sabàhyàbhyantaro hyajaþ"(mu.u.2 / 1 / 2) iti ÷ruteþ /

tasmàcchrutyà ni÷citaü yadekamevàdvitãyamajamamçtamiti yuktiyuktaü ca yuktyà ca sampannaü tadevetyavocàma pårvairgranthaiþ /
tadeva ÷rutyartho bhavati netaratkadàcidapi //23//


_______________________________________________________________________


START MandUpK 3.24

kathaü ÷rutuni÷cayaþ? ityàha-


#<neha nàneti càmnàyàd indro màyàbhir ity api /
ajàyamàno bahudhà màyayà jàyate tu saþ // MandUpK_3.24 //>#


__________

MandUpKC_3.24
yadi hi bhåtata eva sçùñiþ syàttataþ satyameva nànà vastviti tadabhàvapradar÷anàrthamàmnàyo na syàt /
asti ca"neha nànàsti ki¤cana"(ka.u.2 / 1 / 11) ityàdiràmnàyo dvaitabhàvapratiùedhàrthaþ /
tasmàdàtmaikatvapratipatyarthà kalpità sçùñirabhåtaiva pràõasaüvàdavat /
"indro màyàbhiþ" (bç.u.3 / 5 / 19) ityabhåtàrthapratipàdakena màyà÷abdena vyapade÷àt /
nanu praj¤àvacano màyà÷abdaþ /
satyam; indriyapraj¤àyà avadyàmayatvena màyàtvabhyupagamàdadoùaþ /
màyàbhirindriyapraj¤àbhir avidyàråpàbhirityarthaþ"ajàyamàno bahudhà vijàyate"iti ÷ruteþ, tasmànmàyayaiva jàyate tu sa /
tu ÷abdo 'vadhàraõàrthaþ- màyayaiveti /
na hyajàyamànatvaü bahudhà janmacaikatra sambhavati, agnàviva ÷aityamoùõyaü ca /
phalavatvàccàtmaikatvadar÷anameva ÷rutini÷citor'thaþ"tatra ko mohaþ kaþ ÷oka ekatvamanupa÷yataþ"(ã.u.7) ityàdimantravarõàt;"mçtyoþ sa mçtyumàpnoti"(ka.u.2 / 1 / 10) iti ninditatvàcca sçùñyàdibhedadçùñeþ //24//


_______________________________________________________________________


START MandUpK 3.25

#<saübhåter apavàdàc ca saübhavaþ pratiùidhyate /
ko nv enaü janayed iti kàraõaü pratiùidhyate // MandUpK_3.25 //>#


__________

MandUpKC_3.25
"andhaü tamaþ pravi÷ati ye sambhåtimupàsate"(ã.u.12) iti saübhåterupàsyatvàpavàdàtsaübhavaþ pratiùidhyate /
na hi paramàrthataþ saübhåtàyàü saübhåtau tadapavàda upapadyate /

nanu vinà÷ena saübhåteþ samuccayavidhyarthaþ saübhåtyapavàdaþ /
yathà"andhaü tamaþ pravi÷anti ye 'vidyàmupàsate"(ã.u.9) iti /

satyameva devatàdar÷anasya saübhåtiviùayasya  vinà÷a÷abdavàcyasya karmaõaþ samuccayavidhànàrthaþ saübhåtyapavàdaþ /

tathàpi vinà÷àkhyasya karmaõaþ svàbhàvikàj¤ànapravçttiråpasya mçtyoratitaraõàrthatvam /
evaü hyeùaõàdvayaråpànmçtyora÷uddherviyuktaþ puruùaþ saüskçtaþ syàdato mçtyoratitaraõàrthàdevatàdar÷anakarmasamuccayalakùaõà hyavidyà /

evameva eùaõàlakùaõàvidyàyà mçtyoratitãrõasya viraktasyopaniùacchàstràrthàlocanaparasya nàntarãyakã paramàtmaikatvavidyotpattiriti pårvabhàvinãmavidyàmapekùya pa÷càdbhàvinã brahmavidyàmçtatvasàdhanaikena puruùeõa sambadhyamànàvidyayà samuccãyata ityucyate /
ato 'nyàrthatvàdamçtatvasàdhanaü brahmavidyàmapokùya nindàrthaü eva bhavati saübhåtyapavàdaþ /
yadyapya÷uddhiviyogahetur atanniùñhatvàt /
ata eva saübhåter apavàdàtsaübhåteràpekùikameva sattvamiti paramàrthasadàtmaikatvamapekùya amçtàkhyaþ saübhavaþ pratiùidhyate /

evaü màyànirmitasyaiva jãvasyàvidyayà pratyupasthàpitasyàvidyànà÷e svabhàvaråpatvàtparamàrthataþ ko nvenaü janayet /
na hi rajjvàmavidyàropitaü sarpaü punarvivekato naùñaü janayetka÷cit /
tathà na ka÷cidenaü janayediti ko nvityàkùepàrthatvàtkàraõaü pritaùidhyate /
avidyodbhåtasya naùñasya janayitçkàraõaü na ki¤cidastãtyabhipràyaþ"nàyaü kuta÷cinna babhåva ka÷cit"(ka.u.1 / 2 / 18) iti ÷ruteþ //25//


_______________________________________________________________________


START MandUpK 3.26


#<sa eùa neti netãti vyàkhyàtaü nihnute yataþ /
sarvam agràhyabhàvena hetunàjaü prakà÷ate // MandUpK_3.26 //>#


__________

MandUpKC_3.26
sarvavi÷eùapratiùedhena"athàta àde÷o neti neti"(bç.u.2 / 3 / 6) iti pratipàditasyàtmano durbodhyatvaü manyamànà ÷rutiþ punaþ punarupàyàntaratvena tasyaiva pratipipàdayiùayà yadvyàkhyàtaü tatsarvaü nihnate, gràhyaü janimadbuddhiviùayamapalapati /
arthàt"sa eùa neti neti"(bç.u.3 / 1 / 26) ityàtmano 'dç÷yatàü dar÷ayantã ÷rutiþ

upàyasyopeyaniùñhatàmajànata upàyatvena vyàkhyàtasyopeyavadgràhyatà mà bhådityagràhyabhàvena hetunà kàraõena nihnuta ityarthaþ /
tata÷caivamupàyasyopeyaniùñhatàmeva jànata upeyasya ca nityaikaråpatvamiti tasyasabàhyàbhyantaramajamàtmatattvaü prakà÷ate svayameva //26//


_______________________________________________________________________


START MandUpK 3.27

evaü hi ÷rutivàkya÷ataiþ sabàhyàbhyantaramajamàtmatattvamadvayaü na tato 'nyadastãti ni÷citametat /
yuktyà cà7dhunaitadeva punarnirdhàryata ityàha-


#<sato hi màyayà janma yujyate na tu tattvataþ /
tattvato jàyate yasya jàtaü tasya hi jàyate // MandUpK_3.27 //>#


__________

MandUpKC_3.27
tatraitatsyàtsadàgràhyameva cedasadevàtmatattvamiti /
tanna, kàryagrahaõàt /
yathà sato màyàvino màyayà janma kàryam /
evaü jagato janma kàryaü gçhyamàõaü màyàvinamiva paramàrthasantam àtmànaü jagajjanmamàyàspadam avagamayati /
yasmàtsato hi vidyamànàtkàraõànmàyànirmitasya hastyàdikàryasyeva jagajjanma yujyate nàsataþ kàraõàt /
na tu tattvata evàtmano janma yujyate /

atha và sato vidyamànasya vastuno rajjvàdeþ sarpàdivan màyayà janma yujyate na tu tattvato yathà tathàgràhyasyàpi sata evàtmano rajjusarpavajjagadråpeõa màyayà janma yujyate /
na tu tattvata evàjasyàtmano janma /

yasya punaþ paramàrthasadajamàtmatattvaü jagadråpeõa jàyate vàdino nahi tasyàjaü jàyata iti ÷akyaü vaktuü virodhàt /
tatastasyàrthàjjàtaü jàyata ityàpannaü tata÷cànavasthà jàtàjjàyamànatvena /
tasmàdajamekamevàtmatattvamiti siddham //27//


_______________________________________________________________________


START MandUpK 3.28

#<asato màyayà janma tattvato naiva yujyate /
vandhyàputro na tattvena màyayà vàpi jàyate // MandUpK_3.28 //>#


__________

MandUpKC_3.28
asadvàdinàmasato bhàvasya màyayà tattvato  và na katha¤cana janma yujyate, adçùñatvàt /
na hi vandhyàputro màyayà tattvato và jàyate tasmàdatràsadvàdo dårata evànupapanne7tyarthaþ //28//


_______________________________________________________________________


START MandUpK 3.29

kathaü punaþ sato màyayaiva janmetyucyate-


#<yathà svapne dvayàbhàsaü spandate màyayà manaþ /
tathà jàgraddvayàbhàsaü spandate màyayà manaþ // MandUpK_3.29 //>#


__________

MandUpKC_3.29
yathà rajjvàü vikalpitaþ sarpo rajjuråpeõàvekùyamàõaþ sannevaü manaþ paramàrthavij¤aptyàtmaråpeõàvekùyamàõaü sad gràhyagràhakaråpeõa dvayàbhàsaü spandate svapne màyayà, rajjvàmiva sarpaþ /
tathà tadvadeva jàgrajjàgarite spandate màyayà manaþ spandata ivetyarthaþ //29//


_______________________________________________________________________


START MandUpK 3.30

#<advayaü ca dvayàbhàsaü manaþ svapne na saü÷ayaþ /
advayaü ca dvayàbhàsaü tathà jàgran na saü÷ayaþ // MandUpK_3.30 //>#


__________

MandUpKC_3.30
rajjuråpeõa sarpa iva paramàrthata àtmaråpeõàdvayaü saddvayàbhàsaü manaþ svapne na saü÷ayaþ /
na hi svapne hastyàdi gràhyaü tadgràhakaü và cakùuràdidvayaü vij¤ànavyatirekeõàsti /
jàgradapi tathaivetyarthaþ /

paramàrthasadvij¤ànamàtràvi÷eùàt //30//


_______________________________________________________________________


START MandUpK 3.31

rajjusarpavadvikalpanàråpaü dvaitaråpeõa mana evetyuktam /
tatra kiü pramàõamityanvayavyatirekalakùaõamanumànamàha /
katham-


#<manodç÷yam idaü dvaitaü yat ki¤cit sacaràcaram /
manaso hy amanãbhàve dvaitaü naivopalabhyate // MandUpK_3.31 //>#


__________

MandUpKC_3.31
tena hi manasà vikalpyamànena dç÷yaü manodç÷yamidaü dvaitaü sarvaü mana iti pratij¤à /
tadbhàve bhàvàttadabhàve 'bhàvàt /
manaso hyamanãbhàve nirodhe vivekadar÷anàbhyàsavairàgyàbhyàü rajjvàmiva sarpe layaü gate và suùupte dvaitaü naivopalabhyata ityabhàvàtsiddhaü dvaitasyàsatvamityarthaþ //31//


_______________________________________________________________________


START MandUpK 3.32

kathaü punaramanãbhàvaþ? ity ucyate-


#<àtmasatyànubodhena na saükalpayate yadà /
amanastàü tadà yàti gràhyàbhàve tadagraham // MandUpK_3.32 //>#


__________

MandUpKC_3.32
àtmaiva satyamàtmasatyaü mçttikàvat"vàcàraübhaõaü vikàro nàmadheyaü mçttiketyeva satyam"(chà.u.6 / 1 / 4) iti ÷rutes tasya ÷àstràcàryopade÷amanvavabodha àtmasatyànubodhaþ /
tena saükalpyàbhàvatayà na saükalpyate, dàhyàbhàve jvalanamivàgneþ, yadà yasminkàle tadà tasminkàle 'manastàmamanobhàvaü yàti; gràhyàbhàve tanmano 'grahaü grahaõavikalpanàvarjitamityarthaþ //32//


_______________________________________________________________________


START MandUpK 3.33

yadyasadidaü dvaitaü kena svamajamàtmatattvaü vibudhyate? ity ucyate-


#<akalpamajaü j¤ànaü j¤eyàbhinnaü pracakùate /
brahma j¤eyam ajaü nityam ajenàjaü vibudhyate // MandUpK_3.33 //>#


__________

MandUpKC_3.33
akalpakaü sarvakalpanàvarjitamata evàjaü j¤ànaü j¤aptimàtraü j¤eyena paramàrthasatà brahmaõàbhinnaü pracakùate kathayanti brahmavidaþ /
na hi vij¤àturvij¤àterviparilopo vidyate 'gnyuùõavat"vij¤ànamànandaü brahma"(bç.u.3 / 9 / 28) "satyaü j¤ànamanantaü brahma"(tai.u.2 / 1) ityàdi÷rutibhyaþ /

tasyaiva vi÷eùaõaü brahma j¤eyaü yasya svasya tadidaü brahmaj¤eyamauùõyasyevàgnivadabhinnam /
tenàtmasvaråpeõàjena j¤ànenàjaü j¤eyamàtmatattvaü svayameva vibudhyate 'vagacchati /
nityaprakà÷asvaråpa iva savità nityavij¤ànaikarasaghanatvànna j¤ànàntaramapekùata ityarthaþ //33//


_______________________________________________________________________


START MandUpK 3.34

àtmasatyànubodhena saïkalpamakurvadbàhyaviùayàbhàve nirindhanàgnivatpra÷àntaü nigçhãtaü niruddhaü mano bhavatãtyuktam /
evaü ca manaso hyamanãbhàve dvaitàbhàva÷coktaþ /
tasyaivam-


#<nigçhãtasya manaso nirvikalpasya dhãmataþ /
pracàraþ sa tu vij¤eyaþ suùupte 'nyo na tatsamaþ // MandUpK_3.34 //>#

__________

MandUpKC_3.34
nigçhãtasya niruddhasya manaso nirvikalpasya sarvakalpanàvarjitasya dhãmato vivekavataþ pracàro yaþ sa tu pracàro vi÷eùeõa j¤eyo yogibhiþ /
nanu sarvapratyayàbhàve yàdç÷aþ suùuptasthasya  manasaþ pracàrastàdç÷a eva niruddhasyàpi pratyayàbhàvàvi÷eùàtkiü tatra vij¤eyamiti /
atrocyate- naivam;  yasmàtsuùupte 'nyaþ pracàro 'vidyàmohatamograstasyàntarlãnànekànarthapravçttibãjavàsanàvato manasa àtmasatyànubodhahutà÷avipluùñàvidyànarthapravçttibãjasya niruddhasyànya eva pra÷àntasarvakle÷arajasaþ svatantraþ pracàraþ /
ato na tatsamaþ /
tasmàdyuktaþ sa vij¤àtumityabhipràyaþ //34//


_______________________________________________________________________


START MandUpK 3.35

pracàrabhede hetumàha-


#<lãyate hi suùupte tan nigçhãtaü na lãyate /
tad eva nirbhayaü brahma j¤ànalokaü samantataþ // MandUpK_3.35 //>#


__________

MandUpKC_3.35
lãyate suùupto hi yasmàtsarvàbhiravidyàdipratyayabãjavàsanàbhiþ saha tamoråpamavi÷eùaråpaü bãjabhàvamàpadyate tadvivekavij¤ànapårvakaü niruddhaü nigçhãtaü sanna lãyate tamobãjabhàvaü nàpadyate /
tasmàdyuktaþ pracàrabhedaþ suùuptasya samàhitasya manasaþ /

yathà gràhyagràhakàvidyàkçtamaladvayavarjitaü tadà paramadvayaü brahmaiva tatsaüvçttamityatastadeva nirbhayaü dvaitagrahaõasya bhayanimittasyàbhàvat /
÷àntamabhayaü brahma, yadvidvànna bibheti kuta÷cana /

tadeva vi÷eùyate j¤àptirj¤ànamàtmasvabhàvacaitanyaü tadeva j¤ànamàlokaþ pràkà÷o yasya tadbrahma j¤ànàlokaü vij¤ànaikarasaghanamityarthaþ /
samantataþ samantàsarvato vyomavannairantaryeõa vyàpakamityarthaþ //35//


_______________________________________________________________________

START MandUpK 3.36

#<ajam anindram asvapnam anàmakam aråpakam /
sakçdvibhàtaü sarvaj¤aü nopacàraþ katha¤cana // MandUpK_3.36 //>#


__________

MandUpKC_3.36
janmanimittàbhàvàtsabàhyàbhyantaramajam /
avidyànimittaü hi janma rajjusarpavadityavocàma /
sà càvidyàtmasatyànubodhena niruddhà yato 'jamata evànidram /
avidyàlakùaõànàdirmàyà nidrà /
svàpàtprabuddhau'dvaiyasvaråpeõàtmanàto 'svapnam /
aprabodhakçte hyasyanàmaråpe /
prabodhàcca te rajjusarpavadvinaùñha iti na nàmnàbhidhãyate brahma råpyate và na kenacitprakàreõetyanàmakaråpakaü ca tat /
"yato vàco nivartante"(tai.u.2 / 4 / 1) ityàdi÷ruteþ /

kiü ca sakçdvibhàtaü sadaiva vibhàtaü sadà bhàråpamagrahaõànyathàgrahaõàvirbhàvatirobhàvavarjitatvàt /
grahaõàgrahaõe hi ràtryahanã tama÷càvidyàlakùaõaü sadàprabhàtatve kàraõam /
tadabhàvànnityacaitanyabhàråpatvàcca yuktaü sakçdvibhàtamiti /
ata  eva sarvaü ca tajj¤asvaråpaü ceti sarvaj¤am /
neha brahmaõyevaüvidha upacaraõamupacàraþ kartavyaþ /
yathànyeùàmàtmasvaråpavyatirekeõa samàdhànàdyupacàraþ /
nitya÷uddhabuddhamuktasvabhàvatvàdbrahmaõaþ katha¤cana na katha¤cidapi kartavyasaübhavo 'vidyànà÷a ityarthaþ //36//


_______________________________________________________________________


START MandUpK 3.37

anàmakatvàdyuktàrthasiddhaye hetumàha-


#<sarvàbhilàpavigataþ sarvacintàsamutthitaþ /
supra÷àntaþ sakçjjyotiþ samàdhir acalo 'bhayaþ // MandUpK_3.37 //>#

__________

MandUpKC_3.37
abhilapyate 'nenetyabhilàpo vàkkaraõaü sarvaprakàrasyàbhidhànasya, tasmàdvigataþ /
vàgatropalakùaõàrthà sarvabrahmakaraõavarjita ityetat /
tathà sarvacintàsamutthitaþ /
cintyate 'nayeti cintà buddhistasyàþ samutthito 'ntaþ karaõavarjita ityarthaþ"apràõo hyamanàþ ÷ubhro hyakùaràtparataþ paraþ" (mu.u.2 / 1 / 2) ityàdi÷ruteþ /
yasmàtsarvaviùayavarjito 'taþ supra÷àntaþ, sakçjjyotiþ sadaiva jyotiràtmacainyasvaråpeõa, samàdhiþ samàdhinimittapraj¤àvagamyatvàt, samàdhãyate 'sminniti và samàdhiþ, acalo 'vikriyaþ, ata evàbhayo vikriyàbhàvàt //37//


_______________________________________________________________________


START MandUpK 3.38

yasmàdbrahmaiva samàdhiracalo 'bhaya ityuktaþ-


#<graho na tatra notsarga÷ cintà yatra na vidyate /
àtmasaüsthaü tadà j¤ànam ajàti samatàü gatam // MandUpK_3.38 //>#


__________

MandUpKC_3.38
na tatra tasminbrahmaõi graho grahaõamupàdànam, notsarga utsarjanaü hànaü và vidyate /
yatra hi vikriyà tadviùayatvaü và tatra hànopàdàne syàtàü na taddvayamiha brahmaõi saübhavati /
vikàrahetoranyasyàbhàvànniravayavatvàcca /
ato na tatra hànopàdàna ityarthaþ /
cintà yatra na vidyate /
sarvaprakàraiva cintà na saübhavati yatràmanastvàtkutastatra hànopàdàna ityarthaþ /
yadaivàtmasatyànubodho jàtastadaivàtmasaüsthaü viùayàbhàvàdagnyuùõavadàtmanyeva sthitaü j¤ànam, ajàti jàtivarjitam, samatàü gataü paraü sàmyamàpannaü bhavati /
yadàdau pratij¤àtamato vakùyàmyakàrpaõyamajàti samatàü gatamitãdaü tadupapattitaþ ÷àstrata÷coktamupasaühriyate, ajàti samatàü gatamiti /
etasmàdàtmasatyànubodhàtkàrpaõyaviùayamanyat"yo vai9tadakùaraü gàrgyaviditvàsmàllaukàtpraiti sa kçpaõaþ"(bç.u.3 / 8 / 10) iti ÷ruteþ /
pràpyaitatsarvaþ kçtakçtyo bràhmaõo bhavatãtyabhipràyaþ //38//


_______________________________________________________________________

START MandUpK 3.39

yadyapãdamitthaü paramàrthatattvam-


#<aspar÷ayogo vai nàma durdar÷aþ sarvayogibhiþ /
yogino bibhyati hy asmàd abhaye bhayadar÷inaþ // MandUpK_3.39 //>#


__________

MandUpKC_3.39
aspar÷ayogo nàmàyaü sarvasaübandhàkhyaspar÷avarjitatvàdaspar÷ayogo nàma vai smaryate prasiddhamupaniùatsu /
duþkhena dç÷yata iti durdar÷aþ sarvairyogibhir vedàntavihitavij¤ànarahitaiþ sarvayogibhiþ /
àtmasatyànubodhàyàsalabhya evetyarthaþ /

yogino bibhyati hyasmàtsarvabhayavarjitàdapyàtmanà÷aråpamimaü yogaü manyamànà bhayaü kurvanty abhaye 'sminbhayadar÷ino bhayanimittàtmanà÷adar÷ana÷ãlà avivekina ityarthaþ //39//


_______________________________________________________________________


START MandUpK 3.40

yeùàü punarbrahmasvaråpavyatirekeõa rajjusarpavat kalpitameva mana indriyàdi ca na paramàrthato vidyate teùàü brahmasvaråpàõàmabhayaü mokùàkhyà càkùayà ÷àntiþ svabhàvata eva siddhà nànyàyattà nopacàraþ katha¤canetyavocàma /
ye tvato 'nye yogino màrgagà hãnamadhyamadçùñayo mano 'nyadàtmavyatiriktamàtsaübandhi pa÷yanti teùàmàtmasatyànubodharahitànàm-


#<manaso nigrahàyattam abhayaü sarvayoginàm /
duþkhakùayaþ prabodha÷ càpy akùayà ÷àntir eva ca // MandUpK_3.40 //>#


__________

MandUpKC_3.40
manaso nigrahàyattamabhayaü sarveùàü yoginàm /
kiü ca duþkhakùayo 'pi, na hyàtmasaübandhini manasi pracalite duþkhakùayo 'sty avivekinàm /
kiü càtmaprabodho 'pi manonigrahàyatta eva /
tathàkùayàpi mokùàkhyà ÷àntis teùàü manonigrahàyattaiva //40//


_______________________________________________________________________


START MandUpK 3.41

#<utseka udadher yadvat ku÷àgreõaikabindunà /
manaso nigrahas tadvad bhaved aparikhedataþ // MandUpK_3.41 //>#


__________

MandUpKC_3.41
manonigraho 'pi teùàmudadheþ ku÷àgreõaikabinduno9tsecanena ÷oùaõavyavasàyavadvyavasàyavatàmanavasannàntaþ karaõànàmanirvedàdaparikhedato bhavatãtyarthaþ //41//


_______________________________________________________________________


START MandUpK 3.42

kimaparikhinnavyavasàyamàtrameva manonigraha upàyaþ? na, ityucyate /


#<upàyena nigçhõãyàd vikùiptaü kàmabhogayoþ /
suprasannaü laye caiva yathà kàmo layas tathà // MandUpK_3.42 //>#


__________

MandUpKC_3.42
aparikhinnavyavasàyavànsan vakùyamàõenopàyena kàmabhogaviùayeùu vikùiptaü mano nigçhõãyànnirundhyàdàtmanyevetyarthaþ /
kiü ca lãyate 'sminniti suùupto layastasmiüllaye ca suprasannam àyàsavarjitaü apã7tyetat, nigçhõãyàdityanuvartate /

suprasannaü cetkasmànnigçhyata ityucyate /
yasmàdyathà kàmo 'narthahetustathà layo 'pi /
ataþ kàmaviùayasya manaso nigrahavallayàdapi niroddhavyamityarthaþ //42//


_______________________________________________________________________


START MandUpK 3.43

kaþ sa upàyaþ? ityucyate-


#<duþkhaü sarvam anusmçtya kàmabhogàn nivartayet /
ajaü sarvamanusmçtya jàtaü naiva tu pa÷yati // MandUpK_3.43 //>#


__________

MandUpKC_3.43
sarvaü dvaitamavidyàvijçmbhitaü duþkhamevetyanusmçtya kàmabhogàtkàmanimitto bhoga icchàviùayastasmàdviprasçtaü mano nivartayedvairàgyabhàvanayetyarthaþ /
ajaü brahmasarvamityetacchàstràcàryopade÷ato 'nusmçtya tadviparãtaü dvaitajàtaü naiva tu pa÷yati, abhàvàt //43//


_______________________________________________________________________


START MandUpK 3.44

#<laye saübodhayec cittaü vikùiptaü ÷amayet punaþ /
sakaùàyaü vijànãyàt samapràptaü na càlayet // MandUpK_3.44 //>#


__________

MandUpKC_3.44
evamanena j¤ànàbhyàsavairàgyadvayopàyena laye suùupte lãnaü saübodhayenmana àtmavivekadar÷anena yojayet /
cittaü mana ityanarthàntaram /
vikùiptaü ca kàmabhogeùu ÷amayetpunaþ /
eva punaþ punarabhyasyato layàtsaübodhitaü viùayebhya÷ca vyàvartitaü nàpi sàmyàpannamantaràlàvasthaü sakaùàyaü saràgaü bãjasaüyuktaü mana iti vijànãyàt /
tato 'pi yatnataþ sàmyamàpàdayet /
yadà tu samapràptaü bhavati samapràptyabhimukhãbhavatãtyarthaþ, tatastanna vicàlayedviùayàbhimukhaü na kuryàdityarthaþ //44//


_______________________________________________________________________


START MandUpK 3.45

#<nàsvàdayet sukhaü tatra niþsaïgaþ praj¤ayà bhavet /
ni÷calaü ni÷carac cittam ekãkuryàt prayatnataþ // MandUpK_3.45 //>#


__________

MandUpKC_3.45
samàdhitsato yogino yatsukhaü jàyate tannàkhàdayet, tatra na rajyetetyarthaþ /
kathaü tarhi? niþsaïgo niþspçhaþ praj¤ayà vivekabuddhyà yadupalabhyate sukhaü tadavidyàparikalpitaü mçùaiveti vibhàvayet /
tato 'pi sukharàgànnigçhõãyàdityarthaþ /

yathà punaþ sukharàgànnivçttaü ni÷calasvabhàvaü sanni÷caradbahirnirgacchadbhavati cittaü tatastato niyamyoktopàyenàtmanyevaikãkuryàtprayatnataþ /
cittasvaråpasattàmàtramevàpàdayedityarthaþ //45//


_______________________________________________________________________


START MandUpK 3.46

#<yadà na lãyate cittaü na ca vikùipyate punaþ /
aniïganam anàbhàsaü niùpannaü brahma tat tadà // MandUpK_3.46 //>#


__________

MandUpKC_3.46
yathoktopàyena nigçhãtaü cittaü yadà suùu”e na ™ãyatena ca punarviùayeùuvikùipyate, aniïganamacalaü nivàtapradãpakalpam, anàbhàsaü na kenacitkalpitena viùayabhàvenàvabhàsata iti, yadaivaülakùaõaü cittaü tadà niùpannaü brahma bahmasvaråpeõa niùpannaü cittaü bhavatãtyarthaþ //46//

_______________________________________________________________________


START MandUpK 3.47

#<svasthaü ÷àntaü sanirvàõam akathyaü sukham uttamam /
ajam ajena j¤eyena sarvaj¤aü paricakùate // MandUpK_3.47 //>#


__________

MandUpKC_3.47
yathoktaü paramàrthasukhamàtmasatyànubodhalakùaõaü svasthaü svàtmani sthitam, ÷àntaü sarvànarthopa÷amaråpam, sanirvàõaü nirvçtinirmàõaü kaivalyaü saha nirvàõena vartate, taccàkathyaü na ÷akyate kathayitum, atyantàsàdhàraõaviùayatvàt, sukhamuttamaü nirati÷ayaü hi tadyogipratyakùameva /
na jàtamityajaü yathà viùayaviùayam /
ajenànutpannena j¤eyenàvyatiriktaü satsvena sarvaj¤aråpeõa sarvaj¤aü brahmaiva sukhaü paricakùate kathayanti brahmavidaþ //47//


_______________________________________________________________________


START MandUpK 3.48

sarvo 'pyayaü manonigrahàdirmçllohàdivatsçùñirupàsanà coktà paramàrthasvaråpapratipatyupàyatvena na paramàrthasatyeti /
paramàrthasatyaü tu


#<na ka÷cij jàyate jãvaþ saübhavo 'sya na vidyate /
etat tad uttamaü satyaü yatra ki¤cin na jàyate // MandUpK_3.48 //>#


__________

MandUpKC_3.48
na ka÷cijjàyate jãvaþ kartà bhoktà ca notpadyate kenacidapi prakàreõa /
ataþ svabhàvato 'jasyàsyaikasyàtmanaþ saübhavaþ kàraõaü na vidyate nàsti /
yasmànna vidyate 'sya kàraõaü tasmànna ka÷cijjàyate jãva ityetat /
pårveùåpàyatvenoktànàü satyànàmetattaduttamaü satyaü yasminsatyasvaråpe brahmaõyaõumàtramapi ki¤cinna jàyata iti //48//

